http://j289g1szakdoga.myartsonline.com/

Szoftverfejlesztés

Webes alapú Front-End készítő szoftver fejlesztése

Témavezető:

  Kiss-Vincze Tamás

A feladat leírása:

  Számos sablon és tervező szoftver áll rendelkezésére a webfejlesztőknek a felületek kialakításához, azonban ezek alkalmazásakor a lehetőségek korlátozottak (esetleg nem ingyenesek, vagy bizonyos hiányosságok tapasztalhatók), egyedi elrendezést és stílust megkövetelő igények esetén az oldal Front-End-jét teljes mértékben önerőből kell felépíteni, ami egy összetett látványterv megvalósításakor roppant mód időigényessé is válhat az oldal-szerkezet és stílusdefiníciók megírása által. A feladat egy olyan – javasoltan webes technológián alapuló – szoftver készítése, amely egyszerűbbé és gyorsabbá tenné a Front-End kialakítását a fejlesztők számára (a program bemeneteként a felhasználói interakciók szolgálnak, kimenetként pedig HTML, illetve CSS állományokat kapunk). Elképzelések a szoftver működésével kapcsolatban: a felhasználó (pontosabban a leendő fejlesztő) előtt kezdetben csupán egy üres lap jelenik meg egy eszköztárral, majd döntő többségben pusztán egyszerű kattintásokkal kialakíthatja a felület szerkezetét. Létrehozhat új elemeket (megadva a típust: div, a, p, stb.; valamint egyéb releváns attribútumokat: id, href, stb.), majd könnyedén beállíthatja azok stílusára vonatkozó tulajdonságaikat is (margin, padding, width, height, stb.). A háttérben a program pontosan a szoftverben megtervezett felületnek megfelelő struktúrát és stílusdefiníciókat tartalmazó kimeneti állományokat állít elő.

Rendelkezésre álló eszközök:

  Szabadon választott nyílt forráskódú fejlesztőkörnyezet, hivatalos dokumentációk

Elérendő cél:

  A webes alapú fejlesztés eszközeinek és technológiáinak ismertetése (a témához szorosan kapcsolódó problémakörökkel, illetve a fejlesztés nehézségeivel egyetemben), valamint a fejlesztést megkönnyítő szoftver tervezése és elkészítése.

Pécs, 2017.02.28.
